64 Pars 11. Gap. 1.

esse. Accedit, quod et de carminum illorum sensu diverse sta-
tuant interpretes3 alii namque nonnisi proprium urgent sensum3
contra alii altius quid atque divinius indagant ⁵⁸). Sed conceda-
tur, carmina illa mystice esse interpretanda, sicubi eam inter-
pretationem poeta aliquo modo innuerit: haud tamen inde con-
jicias, et canticum cantieorum mystice interpretandum, cum ne
verbo quidem hanc interpretationem cantici illius auctor commen-
daverit. ΙΙΙ) Si proprio sensu in interpretando cantico canticorum
adquiescas, tantum abest, ut ad absurda deducaris, ut potius
omnia optime cedant, modo ne poetae Hebraici imagines pro
nostrorum hominum temporumque sensu dijudices. Quod si quis
contendat, offendi in cantico canticorum locos, qui proprie ac-
cepti cum Hebraeorum moribus atque institutis haud possint com-
poni: videat, ne idem eveniat, si loci illi in sensum allegoricum
detorqueantur. Namque in figurata oratione haud minus, quam
in proprio dicendi genere, morum ratio habenda; quod nisi fit,
oratio figurata, quae jam natura sua obscurior est, obscurissima
evadet. Quae igitur de puella vineas custodiente, vel noctu ur-
bem pererrante in cantico canticorum traduntur, a moribus He·-
braeorum vix abhorruisse statuendum est; etenim si abhorruissent,
neque figurata, neque propria in oratione locum habere potuis-
sent. Quae praeterea, proprie accepta, mira videntur, haud
offendent, si ardentem poetae Asiatici imaginandi vim respiciet-3
contra multo mirabiliora alia videbuntur, si allegoricam carminis
admittas interpretationem. Quid, quaeso, si adolescentuli et
puellae persona Jova populusque [lehi-aiens, vel Christus et eccle-
sia Christiana latent, quid, iuquam, sibi volunt descriptiones illae,
quae cap. V, 10 — 16, Vll, 2 —- 8, habentur? Nonne ridiculum

videtur, Jovae ventrem eburneum cruraque marmorea, populoque

 

58) Joncs commentarii dc poesi Asiatica, ex edit. Eichhornii ‚ p.
18& ⁷- 196.

