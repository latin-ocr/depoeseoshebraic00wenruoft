92 Pars 11. Cap. 11.

sae puellae, vel equi, cameli, pugnae, gladii, horti, flores, nu-
bes, pluviae, deserta etc. depinguntur. Quibus coloribus puellas,
equos gladiosque pingant Arabum poetae, jam superius vidimus3
e reliquarum rerum descriptionibus liceat unam tanturn, cameli
nimirum, in medium proferre, quod ea frequentissime in carmi-
nibus Arabicis occurrat. camelum vix ullus poetarum Arabico-
rum splendidioribus ornavit coloribus, quam Tarafa, quare eum
potissimum auctorem sequemur. Vehitur poeta camelo, cujus
calva durissima, incudis instar; genae candidae laevesque instar
chartae Syriacae, labra mollia rugisque destituta, tanquam corium
Jemanense5 oculi clari nitidique ceu specula duo, reconditi in
cavernis saxeis, ita ut scrobem aqua repletam referre videantur-3
aures tenues, acutissimo auditu praeditae; collum procerum et
agile, simile rostro navis adverso Tigride vectae3 spina dorsi
optime inflexa, costae sicuti arcus, cor, celeriter palpitans, fir-
mum tanquam saxum, femora carne solida instructa, instar val-
varum excelsi palatii assurgentia, pedes agiles et firmissimi, cursu
struthiocamelum aequantes, universi denique corporis structura
comparanda ponti ab architecto Graeco exstructo, qui jurejurando
se obstrinxerat, firmissimum sese opus conditurum. Hujus gene-
ris descriptiones quam plurimae in carminibus, quibus Moalla-
karum nomen, inveniuntur3 quae onmia in eodem fere versantur
argumento, in describendis puellis, equis, camelis, bellicaque
poetae fortitudine. Finguut nempe Moallakarum auctores, sese
locum, a puella adamata quondam inhabitatum, cum sociis qui-
busdam invisere. Conspectis deserti jam loci ruderibus poeta
moerore adficitur3 deflet absentem amicam, ejusque egregiam
formam depingit. Colligit tandem animum, et longinquis itine-
ribus aegritudinem pellere instituit. Jam ad equum, sive came-
lum, itineris suscipiendi comitem, describendum transit. Qua
perfunctus descriptione imperterritum animum, fortitudinem atque

liberalitatem suam praedicat, vitaeque instituendae praecepta ad-

