Comparatio. 207

hymni, sensuum atque cogitationum sublimitate multum superent
quidquid in Arabum poesi elati atque grandisoni habetur. Neque
tamen id, quod de sensuum atque cogitat-ionum sublimitate sta-
tuimus, ad elocutionis quoque sublimitatem trahendum. Etenim
hanc quod adtinet, Arabum poesin Hebraica nequaquam inferio-
rem, quinimmo superiorem existimaverim. Namque lingua Ara-
bica in universum, poesisque inprimis magna grandisonorum
. epithetorum luxuriat copia, quibus elocutio mirum in modum or-
natur tolliturque3 contra lingua Hebraica epithetorum penuria qua-
dam laborat, ita ut haud raro substantivis adjectivorum loco uti
*necesse habeat. Accedit, quod Arabum poetae multo frequentius
quam Hebraei, spreta vulgari alicujus rei adpellatione‚ aliam,
ab insigni quadam illius rei proprietate petitam, substituant3 qua
re haud parum ponderis atque sublimitatis orationi additur. Ut
igitur sensuum atque cogitationum sublimitate Hebraei Arabes
superant, ita elocutionis granditate Arabes Hebraeis anteponendi.
ξ. CVI.

Tertium dicendi genus, in quo Hebraeorum poesis cum Ara-
bica consentit, figuratum est. Et in hoc genere aliquod inter
utramque poesin obtinet discrimen, sive fontes, e quibus imagi-
nes petuntur, sive imaginum ipsarum copiam atque varietatem
spectes. Imaginum copia atque varietate Arabum poetas Hebraeis
superiores esse, jam monitum fnit. Cujus rei causa in arden-
tiori Arabum imaginandi vi quaerenda, quae simplici propriaque
rerum forma non contenta, novos undique requirit colores, (μῆ-
bus res suas illustret augeatque. Quo ardentior autem imaginandi
vis, eo majori etiam in componendis rebus utetur libertate, ita
quidem, ut haud raro diversissima inter se comparet, imaginesque
suas a rebus remotissimis repetat. Quare et imagines, quibus
Arabum poetae utuntur, saepissime longius a nostro sensu re-
cedere videntur3 quod quidem et in poetarum Hebraeorum ima-

ginibus, sed tamen rarius, accidit.

