De eoeternd carminum Hebraicorum formai. 229

in carminibus suis justo usos fuisse metro. At vero perquam
verisimile est, neque ipsos Arabum poetas antiquissimis tempo-
ribus metro usos fuisse3 id quod et Assafadz‘us in praefatione
ad suos in Lamzjjat-ul-Adsckam commentarios, nec non Dsche—
laluddimcs in libro AImezlmr, cap. 49, testatur ¹⁰⁵). Accedit,
quod in versibus metiendis et Narrationis, quam dicunt, ratio
habeatur, quae tamen a serioris aevi grammaticis inventa et in
vocabulorum pronuntiatione adhibita est 1⁰⁶). Porro etsi magna
omnino inter Hebraeorum Arabumque linguam atque poesin inter-
cedat cognatio, tamen in nonnullis etiam inter se differunt3 quod
in rebus cognatis, neque tamen iisdem, semper fieri assolet.
Notissimum est, Arabum poetas in carminibus suis homoeoteleuta
adhibere, quae tamen ab Hebraeorum carminibus vel' omnino
desunt, vel, si adfuerint, casu potius, quam consilio irrepsisse
videntur. Quare perperam faciunt, qui ex metrica carminum
Arabicorum *structura colligunt, Hebraeorum quoque poesin me-
tricam fuisse.

ᾖ. CXXIV.

Superest, ut illorum perpendamus sententiam, qui Hebraeo-
rum carmina, justorum metrorum vinculis destituta, liberiori ali-
quo numero, sive rhythmo ferri existimant. Quae sententia et
Judaeorum doctoribus quam plurimis, et nostrae aetatis viris»
eruditis maxime probatur. Neque id immerit03 quidquid enim
coneris, aut quocunque modo rem adgrediaris‚ vix aliquod justi
metri genus in Hebraeorum poesi deprehendes; contra vero quo-

cunque in carminibus Hebraicis oculum convertas, ultro liberior

105) Specimen historiae Arabum auctore Ed. Pocockio‚ ex edit. Jos.
White, vp. 166.

106) vide Eichhornii in Jonesii commentarios de poesi Asiatica ub-
sei-vationes, p. 61. Jalmii Grammat. Arab. praefat. p. ΧΠ, xvim
cap. Ι, p. ll.

