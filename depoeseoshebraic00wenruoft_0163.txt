 

De stylo carminum Hebraicorum. 151

eorum interpretatio vaga incertaque redditur. Cum enim sensus
ille neque ex dicendi usu, neque ex orationis contextu, neque
alio quodam indicio cognosci possit, efficitur, ut interpretatio
mystica omni destituta sit fundamento, quo tute interpres possit
inniti. Quare et tantus inter mysticos librorum sacrorum inter-
p‘retes de singulorum locorum sensu dissensus, ut vel eam propter
causam omni interpretationi mysticae merito diffidas. Possit qui-
dem quis objicere, et Novi Testamenti scriptores, inque primis·
epistolae ad Hebraeos auctorem, Veteris Testamenti effatis haud
raro mysticum sensum tribuere, idque indubitato esse documento,
effatis illis mysticum sensum inesse. Concedendum omnino, Novi
Testamenti auctores Veteris Testamenti effatis interdum mysticum
sensum tribuere; neque tamen inde sequitur, mysticum illum
sensum a Veteris Testamenti scriptoribus re vera spectatum fuisse.
Namque Novi Testamenti auctores eam interpretandi rationem,
quae suo tempore inter populares suos vigebat, secuti sunt3 quae
tamen res nequaquam necessitatem nobis imponit, ut eandem
sequamur interpretandi methodum, si ea scriptorum, qni inter-

pretandi sunt, consilio minus consentanea videatur.

§.Lxxxv.

Superest, ut de parabolis, in poeticis Hebraeorum scriptis
obviis, dicamus. Parabola proxime ad allegoriam accedit, ita
ut et allegoria historica dici possit3 quare et Lowtloeius eandem alle·
goriae accenset. Est autem parabola fictae cujusdam rei narratio,
ad illustrandam veritatem aliquam adhibita. Parabolico dicendi
genere maxime serioris aevi prophetae utuntur3 inque his prae-
primis Ezechiel, qui sere totus in parabolis versatur. Videtur
id dicendi genus apud prophetas originem suam potissimum inde
traxisse, quod prophetae, quando in conspectu populi verba
facerent, dictis suis nonnunquam actiones symbolicas adderent3
sicuti legimus 1 Regg. XXII, 11, prophetam Zedekiam, filium

