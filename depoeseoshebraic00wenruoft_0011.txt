PraefntiO. Vll

habebamus, quibus (le lucubratione nostra sententia
ferenda erat.

Ceterum ubi lucubrationem hancce publici Juris
facimus, haud silentio possumus praeterire, primum
eJus caput, quod de origine et causis poeseos Hebraicae
tractat, novam ex parte induisse formam, diversam ab
illa, quam autographum nostrum, Regiae inscriptionum
Academiae transmissum, exhibebat. Namque illic de
Pentateuchi origine artisque scribendi apud Hebraeos
initiis disputavimus3 in qua disputatione iis in univer-
sum innixi sumus fundamentis, quae Jam a Vatero in
Commentario in Pentateuchum Jacta fuerant, quaeque
inpraesentiarum quam plurimis Germaniae theologis pro-
bantur. Neque tamen placita nostra de Pentateuchi ori-
gine doctissimis lucubrationis nostrae arbitris adrisisse
videntur. Namque cum opusculum nostrum praemio
ornandum censerent, monebant simul, sese in faciendo
judicio placitorum illorum nullam habuisse rationem.
Quod tantorum virorum Judicium nos induxit, ut, quae
de Pentateuchi origine artisque scribendi apud Hebraeos
initiis disputaveramus, in edendo libello supprimeremuS,
inque illorum locum disquisitionem de aetate Jobi car-
minumque nonnullorum, in Geneseos libro obviorum,

substitueremus. Qua mutatione nihil in rei summa mu-

