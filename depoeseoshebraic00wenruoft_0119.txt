De stylo carminum Hebraicorum. 107

existimarentur. Deo jubente Abmlemmcs, gentis Hebraicae auctor,
ex Mesopotamia in Palaestinam migraveram Deo annuente Jaco-
bus cum filiis Aegyptum petierat; ejusdem Dei jussu et auxilio
Illoses populares suos a servitute, qua in Aegypto premebantur,
in libertatem vindicaverat. Qua opinione cum Hebraeorum animi
tenerentur, factum est, ut omnes eorum cogitationes, sensus
factaque cum religione quadam conjuncta essent3 qua re, sicuti
animi pejores deprimebantur, ita meliores efferebantur. Quae
animorum ‘meliorum elatio in Hebraeorum poesi manifesto con-
spicitur3 siquidem inde sublimitas illa cogitationum atque orationis
enata est, quae in carminibus Hebraicis ut plurimum cum di-
cendi simplicitate consociata deprehenditur.

§. LXIV.

Haud minimam denique partem in formandis Hebraeorum
poetis et terrae coelique, sub quo degebant, ratio sibi vindicat.
Terra, quam Hebraei incolebant, nil amoenius. Habet enim
laetissimos montes camposque fertilissimos3 neque desunt flumina,
lacus fontesque ad irrigandam terram. Quamvis calidioribus re-
gionibus adnumeranda sit Palaestina, tamen solis aestus auris a
mari Lz'banoque spirantibus temperatum quo fit, ut ad terrae
amoenitatem coeli adhuc salubritas accedat. Quae coeli terrae-
que natura plurimum conserebat ad excitandam augendamque
poetarum imaginandi vim, quandoquidem vix alia animi vis rebus
externis magis excitatur aliturque. Jam vero id quasi proprium
sibi vindicat imaginandi vis, ut nativa rerum forma haud con-
tenta, vividioribus easdem coloribus obducat, imaginibus involvat,
et vel iis, quae vita sensuque destituta sunt, vitam sensumque
tribuat. Hinc tropicum, sive figuratum dicendi genus oritur,
quo, si qui alii, certe Hebraeorum poetae mirum in modum
delectantur. Ex iis, quae hactenus disputata sunt, efficitur,

poetarum Hebraicorum stylum triplici potissimum genere, sim-

