106 - Pars 111. Gap. ·1.
ξ. LXII.

Hebraeorum vitam moresque si spectes, antiquioribus tem-
poribus, ad Salomonis usque imperium , simplicissimi fuere. Mon-
tibus, mari desertisque a reliquo terrarum orbe seclusus populus
Hebraicus nonnisi rei pecuariae agrorumque culturae operam
navabat. Cum peregrinis gentibus, praeter bellum, nullum com-
mercium3 quare neque mores peregrini, neque divitiae, quibus
κ mores corrumpuntur, in Palaestinam invehi poterant. Literarum
atque scientiarum studia parvi aestimata, et nonnisi a sacerdotibus,
levitis prophetisque aliquantulum exculta3 quo factum, ut Hebraei
longissime ab ea abessent eruditione, quam inter antiquos populos
Aegyptii, Phoenices, Hebraeorum vicini, nec non Graeci Romani·
que consecuti sunt. A Salomonis inde imperio ad exilii Baby-
lonici usque tempora Hebraeis omnino et cum exteris gentibus
aliquod intercessit commercium, imo inter primores populi divites—
que luxuria quoque grassari coepit3 at vero maJ‘or meliorque po-
puli pars, paupertati, saepe etiam injuriae potentiorum obnoxia,
a pristina vitae morumque simplicitate parum descivit. Ea vero
vitae morumque simplicitas non potuit non in omni Hebraeorum
cogitandi, sentiendi loquendique ratione conspici. Quare in omni-
bus Hebraeorum scriptis, proinde et in poetarum monimentis

grata quaedam dicendi simplicitas deprehenditur.

ς. Lxul.

Praeter illam vitae morumque simplicitatem et instituta po-
puli liebraici, tum sacra, tum civilia, :multum ad poetarum sen-
tiendi dicendique rationem valuere. Omnia Hebraeorum instituta
ad Deum auctorem resereban1ur3 a Deo leges Mosaicae profectae
credebantur3 Dei nomine atque auctoritate reges summique pon-
tifices, quin imo omnes rerum sacrarum civiliumque ministri
provinciam suam administrare putabantur. Adde, quod et omnes

populi llebraici casus, iel secundi, vel adversi, a Deo immissi

 

