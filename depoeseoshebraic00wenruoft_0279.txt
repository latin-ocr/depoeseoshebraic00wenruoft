Comparatio. 267

poesis magis liberum 51111d2h0minum orientalium, naturae inhae-
rentium, ingenium refert. Quaesiveris, num artificiosa illa car-
minum structura Arabicae poesi plus addiderit dignitatis, quam
Hebraicae liberior ille, justique metri legibus hand obnoxius nu-
merus? Fatendum omnino, certam longarum breviumque sylla-
barum vicem numerumque et legenti et audienti gratissimum esse,
multumque inde venustatis atque dignitatis orationi poeticae posse
accedere. Sed concedendum etiam, arctioribus illis legibus me-
tricis haud raro poetam impediri, quo minus animi sensus conve-
nientissimis verbis exprimat3 siquidem non id tantum spectandum,
ut verba rebus exprimendis, verum etiam ut metri praescripti
legibus conveniant. Quod si igitur vel metro minus impedito
utaris, vel minus serviliter legibus metricis inhaereas, ita ut animi
sensus commode, neque detortis aut verbiS, aut sententiis possis
exprimere, metrica carminum structura orationi poeticae non tantum
non officiet, verum etiam haud exiguo erit ornarnentO. Quod quidem
de antiquioribus Arabum poetis haud immerito praedicaveris3 quippe
qui neque impeditis adeo metris utuntur, neque adeo serviliter
iisdem inhaerent, ut animi sensus, in tanta praesertim linguae
Arabicae ubertate, non commode atque convenienter possint ex-
primere. Recentiores contra Arabum poetae et arctius legibus
metricis inhaerent, et, praeter metrorum vincula, multis aliis
artificiis sese impediunt3 quo fit, ut haud parum detrimenti oratio
poetica iude patiatur. Quare ita statuendum, metricam carminum
structuram, quatenus orationi poeticae non offecerit, Arabum poesi
omnino plus venustatis atque dignitatis addidisse, quam Hebraeo-
rum poesi a liberiori illo, justique metri legibus haud obnoxio
numero accedere unquam potuit. Neque tamen metrorum Arabi-
corum venustas atque dignitas pro nostro sensu aestimanda est.
Vix enim fieri potest, quin nobis, quorum aures inde a pueritia
Graecorum Romanorumque metris adsuetae sunt, Arabum metra
minus grata videantur3 quod certe secus se haberet, si a pue-

