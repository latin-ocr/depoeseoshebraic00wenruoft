De argumento diversisque generibus carminum Hebraicorum. 65

Hebraico umbilicum ad instar crateris rotundi, mammasque ge-
mellis dorcadis similes tribui? Haec et similiarminus certe
offendent, si amoris humani gaudia in cantico canticorum prae-
dicari statuas.

ς. xxxa.

Expositis jam rationibus, quibus et mysticus et proprius
cantica· canticorum sensus solet commendari, superest, ut nostram
in dubia hac re proferamus sententiam. Nos quidem omnino iis
accedimus, qui canticum hoc proprie interpretandum censent.
Namque in omni interpretandi negotio eam legem ratam firmam-
que habemus, non esse deflectendum a proprio orationis sensu,
nisi gravissimae urgeant causae, quas tamen in cantico cantico-
rum locum habere non videmus. Quare ex nostra sententia non-
nisi humani puellae et adolescentuli depinguntur amores, et qui-
dem in hunc fere modum: Puella rustica adolescentuli dilecti
amplexus desiderat, quaeritque, uhi locorum greges suos pascat.
Respondet adolescentulus, puellam gregum vestigia sequi jubens3
laudibus effert puellae venustatem, vicissimque a puella celebra-
tur. Puella adolescentuli vocem audit, eumque montes collesque
trajicientem accedere, jamque adstare videt. Invitat puellam ado—
lescentulus, ut se sequatur, pluviosa cum praeterlapsa sit hiems,
amoenumque veris tempus advenerit. Puella noctu desiderio
adolescentuli capitur, surgit e cubili urbemque peragrat, dilectum
quaerens3 quem postquam invenit, in matris suae conclave de-
ducit. vividissimis denuo coloribus adolescens puellae describit
pulchritudinem3 invitatur a puella, ut ipsam invisat, cui invita-
tioni se obtemperaturum pollicetur. Petit noctu domum puellae,
ostium pulsat, intromitti cupiens3 verum puella, somno gravis,
fores aperire cessat, donec morae pertaesus adolescens discedit.
Aper-tis tandem foribus ubi dilectum discessisse videt puella,

domo egreditur, urbemque pervagatur, adolescentulum requirens-
5

