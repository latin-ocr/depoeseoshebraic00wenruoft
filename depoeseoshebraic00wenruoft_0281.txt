Comparatio. 269

haereas, utrum linguae Arabicae immensas divitias, an auctorum
illorum artificium magis mireris. Neque tamen existimandum,
frequentibus illis paronomasiis verborumque lusibus orationis poe-
ticae dignitatem semper augeri3 ' contra nimio talium ornamen-
torum studio quam saepissime ad ineptias delabuntur poetae, ora-
tionemque adfectatam contortamque reddunt. Quare, licet in his
similibusque rebus poetarum Arabicorum artificium, linguaeque
Arabicae divitias miremur, tamen Hebraeorum poetas nequaquam
reprehendendos, quinimo laudandos censemus, quod parcius quam

Arabes paronomasias verborumque lusus adhibuerint.

ς cxnvnr

Quod praeterea in quibusdam Hebraeorum carminibus cerni-
tur artificium, nempe quod singula· vel versuo, vel strophae literis
primoribus alphabeti ordinem repraesentent, id et Arabum poetis
haud incognitum insolitumque est. Solent autem Arabes maxime
sententias proverbiales, quae in diverso parumque cohaerente
argumento versantur, secundum alphabeti seriem disponere, eo
quidem consilio, ut, quibus desit internus nexus, saltem externo
quodam vinculo inter se conjungantur. Sic in ampla illa pro-
verbiorum Arabicorum collectione, quae Memmio debetur, omnes,
quae eadem litera incipiunt, sententiae compositae et secundum
alphabeti ordinem dispositae habentur. Hinc fortasse colligas,
et Hebraeorum poetas alphabetica illa carminum quorundam dis-
positione nil aliud spectasse, nisi ut sententiae, quarum argu-
mentum parum cohaereret, saltem externo aliquo vinculo con-
necterentur. Verum diversa aliquanto carminum illorum videtur
ratio. Non enim diversi argumenti sententias continent, sed eas,
quae ad eandem omnes materiam referuntur3 quibus igitur ex-
ternum illud alphabetici ordinis vinculum facile deesse potuit.
Contra in Proverbioram libro et in Ecclesiaste haud raro diver-

sissimi argumenti sententias compositas, neque tamen ordine

