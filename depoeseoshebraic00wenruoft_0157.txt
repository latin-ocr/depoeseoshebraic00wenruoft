De stylo carminum Hebraicorum. 145

nives, nebulae, animalia arboresque provocantur, ut numinis
divini majestatem atque potentiam laudibus efferant. Neque tamen
corporeis tantum atque visibilibus rebus, verum etiam iis, quae
non sub sensus cadunt, ut virtutibus, vitiis aliisque abstractis
notionibus vitam et sentiendi agendique facultatem Hebraeorum
poetae tribuere solent. Exempla splendidissima obviam sunt
Proverb. cap. Vll! et lx, 1—-5‚ 13- 17. In priori illo loco
sapientia mulieris specie inducitur, mortales ad studium sui in·-
vitans. Commendat sese ut vitae ducem, honorum, divitiarum
omnisque felicitatis auctorem, praedicatque, se ante conditam
rerum naturam numini divino sociam, consiliorumque participem
adfuisse. In altero loco eadem sapientia magnificam domum
sibi exstruxisse, convivium adparasse, puellasque suas emisisse
dicitur, ut ‘imperitos ad paratas epulas invitent. Tertius denique
locus stultitiam mulieris impudicae imagine repraesentat, quae
ad domus suae ostium sedet, et praetereuntes invitat, ut domum
suam ingrediantur, furtivisque illic voluptatibus fruantur. —- Au-
dacissimam hujus generis prosopopoeiam exhibet Psalmus XLIX,
15, quo in loco mors improbos ovium instar pascere dicitur:
iri-e bisw': 3⁸2:
1:³2ss mn
*pub tii-nm n: ἰτ-νη
⁷:7⁸in mbnb naun
ib bam
Ovium instar in orcum aguntur (improbi),
Mors pascet eos,
Et calcabunt eos probi illico,
Speciemque eorum absumet orcus,
Domicilio suo exuentur.
Haud minori audacia et in Jobi libro, cap. XLI, 14, in croco-
dili collo robur pernoctare, terrorque ante eum exsultare per-

hibetur :
10

