De arqumento diversisque qeneribus carminum Hebraicorum. 69

Attollamus cor nostrum una cum manibus ad Deum in coelis;

Nos peccavimus et contumaces fuimus, tu non condonasti etc.
Accedit, quod nihil in carmine hoc reperiatur, quod ad peculia-
rem Jeremz‘ae fortunam spectet3 contra omnia generaliter tantum
descripta sint, ita ut ad quemvis alium adversa cum fortuna col-
luctantem pertinere possint. Quare idem illud, quod in multis
Psalmis, vl, XII, XIII, XXII, aliisque locum habet, nostro
quoque carmini videtur convenire, nempe ut suo nomine universi

populi Hebraici acerba fata poeta lugeat.

ξ. xxxv.

Poe‘seos Hebraicae monimentis haud immerito et propheta-
rum scripta adjudicantur3 namque et sententiarum imaginumque
poeticarum plenissima sunt, et oratione utuntur3 a sermone pe-
destri sublimitate rhythmoque ut plurimum diversa. Librorum
propheticorum argumenta sigillatim enarrare longum esset; neque
id adeo necessarium videtur, cum omnes eandem fere tractent
materiam. Sufficiat igitur ostendisse in universum, in quo potis-
simum argumento prophetarum Hebraicorum versentur vaticinia.
Jam superius monitum fuit, Hebraeorum prophetis id maxime
negotii incubuisse, numinis divini cultum ab omni corruptione·
salvum ut servarent, morumque probitatem populo commendarent.
Hinc facile colligas, in utroque hoc loco vaticiniorum praeprimis
versari argumentum. castigantur igitur a prophetis, quae inter
populares suos potissimum vigebant vitia3 in his contemtus nu-
minis divini, idolorum cultus, injustitia, maxime erga egenos
inopesque, arrogantia, luxuria, avaritia et similia. nocetur,
omnes casus adversos, qui populo Hebraico obveniant, impietatis
morumque perversorum esse poenas3 nisi ad saniorem vivendi
rationem populus redeat, graviora adhuc mala subsecutura. Quae
ubi minitantur prophetae, temporum suorum historiam adeunt,
exemplisque inde petitis monitis minisque suis pondus addunt.

