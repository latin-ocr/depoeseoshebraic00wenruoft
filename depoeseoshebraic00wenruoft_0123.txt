De stylo carminum Hebraicorum. 111

tradendis vitae morumque praeceptis. Et profecto ad docendum
populum nil commodius brevibus ejusmodi sententiis, quae vel
ab imperitioribus facili negotio memoriae mandantur. Quare
apud omnes gentes popularis illa philosophia id dicendi genus
proprium quasi sibi vindicavit. In Hebraeorum poesi sententio-
sum dicendi genus quam latissime regnat, et non solum in pro..
verbiis, quibus maxime peculiare est, verum etiam in reliquis libris
poeticis atque propheticis locum habet. Quin imo adeo ad poe-
ticam Hebraeorum orationem pertinere videtur, ut cessante illo
dicendi genere et poesin ipsam cessare existimes. Cui rei pro-
phetarum scripta documento esse possunt. Etenim haud raro
prophetae, serioris potissimum aevi, stylum variant, et modo
poetica, modo prosa oratione utuntur. Utriusque styli discrimen
ut possis cognoscere, attendendum praeprimis, utrum brevioribus
sententiis distincta sit oratio, an longiori diffluat verborum flu-
mine. Quamdiu sententiosam deprehendas orationem, et cogi-
tationibus sensibusque poeticus haud deerit color; contra simulac
diffluere videas orationem, cogitationum quoque color poeticus
evanescet. Quare recte Lowlln'us de sententioso dicendi genere in
hunc modum judicat 8⁷): „Hoc igitur primum et praecipuum
habet in poesi Hebraea sententiosum dicendi genus, ut oratio-
nem solutam et diffluentem coerceat, numerisque distinguat. - —
Sed et in ceteris“, ut idem auctor docet, „magnam habet vim,
multasque in se continet easque insignes virtutes, Nam ut saepe
ex hoc fonte eximiam elegantiam, dulcedinem etnitorem ducunt
sacra poemata, ita in multis eidem suam debent sublimitatem et
pondus: crebrae sibique instantes sententiae vel maxime con-
cisam, gravem et incitatam faciunt orationem.“ Ceterum cum id

dicendi genus Hebraeorum poetis adeo sit familiare, ut tantum

 

87) De sacra Hebraeorum poesi, praelect. lv, p. 85, ex edit.
J. 1). Michaelis.

