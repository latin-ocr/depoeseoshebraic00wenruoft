Comparatio. ¹03

rint. Contra Hebraeorum prophetae non suo, sed Jovae nomine
verba faciunt3 duram populi sui sortem numinis divini ira im-
missam, durioraque adhuc eventura contendunt, nisi Jovam pio
sinceroque animo populus eolat3 at laetissima instare tempora, si
corruptos mores exuerint, idolorum cultui renuntiaverint, solique
Jovae inhaeserint.

ς. LX.

Quod ad reliqua adtinet poeseos genera, quae praeter lyri-
cum et didacticum apud Arabes obtinent, haud diffitendum, ali-
qua saltem illorum et in Hebraeorum poesi occurrere vestigia.
Sic in ultimis Jobi capitibus, XXXVIII—XLI, pulcherrimae
obviam sunt descriptiones, equi praeprimis, hippopotami et cro-
codili. Neque inter psalmos desunt, quos ad genus descriptivum
referre possis3 huc inter ceteros elegantissimus ille psalmus CIV
pertinere videtur, quo in carmine Jovae majestas atque benigni-
tas splendidissimis pingitur coloribus. Mirum videri possit, car—
mina laudatoria, praeter ea, quae ad numen divinum referuntur,
in Hebraeorum poesi paucissima haberi, cum tamen id carminum
genus apud Arabes late pateat, et non solum ad viros illustres,
verum etiam ad feminas pertineat. Ejus rei duplex causa reddi
possit3 vel enim Hebraeorum poetae praeter Jovam regemque
suum, quem Jovae quasi vicarium putabant, neminem mortalium
dignum censebant, quem carminibus celebrarent3 vel si omnino
et virorum illustrium laudes praedicabant, iis, qui antiquorum
Hebraeorum monimenta literaria collegerunt, inque unum corpus
redegerunt, indignum visum fuit, carminibus iis, quae Jovae,
vel etiam regis majestatem gloriamque celebrarent, talia immi-
scere, quae aliorum mortalium laudes praedicabant. —- Carmina
satyrica Hebraeorum poetae ex instituto quidem non scripsere;
nihilo tamen minus, maxime iu prophetarum scriptis, nonnulla

reperiuntur, quae satyrico‘ generi adjudicari possint. In quorum

