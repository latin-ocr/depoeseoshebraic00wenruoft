ν. ,ff-⁴31⁶· Praefatio.

ι

pro ingenii propensione in deliciis semper fuere, occa-
sionem oblatam haud praetermittendam esse duximus,
quin, quid valeant humeri, quid ferre recusent, in ea
solvenda experiremur. Ut autem poeseos Hebraicae
atque Arabicae consensus discrimenque ad liquidum
perduci posset, quatuor prae ceteris momenta videban-
tur exploranda: utriusque nempe poe'seos origo, argu-
mentum, stylus, externa denique forma. Namque ad
explicandum rerum cognatarum, cujus generis Hebraeo—
rum Arabumque poe'sis, consensum atque discrimen re-
quiritur praeprimis, ut, quo tempore, quibus causis,
quibusve circumstantiis originem habuerint, dispiciatur.
Quod etsi in re tam remota atque abscondita, qualis

poeseos, Hebraicae maxime, origo, difficillimum sit,

baud tamen praetermitti omnino potest, nisi omnem

disputationem fundamento suo privare velis. Exposita,
quantum quidem fieri potuit, utriusque poeseos origine,
ad perspiciendum consensum dissensumque necessarium
porro videbatur, quam potissimum materiam Hebraeo-
rum Arabumque poetae tractandam sibi sumserint, dis-
quirere. Licet enim omnium populorum poesis ex uno
eodemque fonte, vividiori nempe animi sensu atque
adfectu, profluxerit, tamen pro sensuum aliarumque,

quae ad poetas pertinent, rerum diversitate, diversam

